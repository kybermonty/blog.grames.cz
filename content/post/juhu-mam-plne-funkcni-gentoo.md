---
layout: single
title:  "Juhú, mám plně funkční Gentoo!"
date:   2005-03-13 18:19:00
---
Už to jsou čtyři týdny, co se mi do rukou dostal časopis Linux+
s instalačním DVD Gentoo Linuxu 2004.3 a teprve dnes jsem rozjel
všechen svůj hardware. Délka instalace a konfigurace mého Gentoo
vybízí až k pláči, ale já jsem se v těchto dnech docela bavil a
naučil se hodně věcí o Linuxu. Vždycky jsem se bál kompilace jádra,
ale zjistil jsem, že je to tak lehké, jako čištění zubů :smiley:.

Skutečnou perličkou byl přístup na internet s mým interním modemem
od firmy Conexant, která byla tak laskava a ovladače pro Linux
zpoplatnila. Zachránil mě až kamarád, který mi vypůjčil svůj stařičký
externí modem a musím uznat, že externí modemy jsou z hlediska instalace
naprosto skvělé - stačí pouze jeden příkaz a můžu surfovat. Lehčí už to
být nemůže.

Nezbývá, než skončit heslem, který se doslova nabízí - Linux rulez!
