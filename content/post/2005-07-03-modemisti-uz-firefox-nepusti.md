---
layout: single
title:  "Modemisti už Firefox nepustí"
date:   2005-07-03
---
S nainstalovaným rozšířením Slogger můžete na internetu ušetřit, protože už
nemusíte pročítat dlouhé texty online nebo čekat až se stránka uloží (platí zejména
u Internet Exploreru, kdy čekáte i půl minuty než se stránka ráčí uložit).

Používám dial-up (vytáčené připojení) a vždycky mi vadilo, že se spousta zajímavých
stránek neukládala a nebyla dostupná offline. Nyní už se o nic nestarám a klidně
si po načtení můžu hned stránku zavřít a přečíst ji až v klidu, kdy už mě netlačí
čas a nic neplatím.

## Použití v praxi

Po nainstalování rozšíření stačí kliknout na Zobrazit - Nástrojové lišty - Vlastní...
a přetáhnout ikonu "Slogger" na nástrojovou lištu. V kontextovém menu tlačítka
vyberte volbu "Automaticky zaznamenat každou stránku" a v nastavení vyberte
adresář, kde se všechny data budou ukládat. Když se připojíte k internetu, tak
už jen kliknete na tlačítko Sloggeru, šipka zčervená a máte vyhráno.

Až si budete chtít pročíst vše, co jste prosurfovali, stačí v kontextovém menu
tlačítka vybrat "Otevřít adresář Sloggeru" a zobrazí se vám přehledný seznam
všech navštívených stránek s uvedením titulku stránky, adresy a odkazu na lokální
kopii.

Ještě malý tip - v nastavení na kartě Filtry do kolonky se sekundami si nastavte
alespoň 3600, jinak se bude stejná stránka ukládat několikrát za sebou.

## Outbox - bonus do pošťáka pro lidi s dial-upem

Přeložil jsem taky toto malé rozšíření do Thunderbirdu, které přidává na lištu
tlačítko Odeslat/Přijmout a v okně s novou zprávou přibude tlačítko Odeslat později.
Jsou to jen dvě tlačítka, ale člověku to strašně zlehčí život.
