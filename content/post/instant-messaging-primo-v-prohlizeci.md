---
layout: single
title:  "Instant messaging přímo v prohlížeči"
date:   2006-03-12 18:19:00
---
[Gmail](http://www.gmail.com/) nabízí [instant messaging](http://cs.wikipedia.org/wiki/Instant_messaging)
přímo v prostředí e-mailu, tzn. přímo v internetovém prohlížeči. Podporovány
jsou zatím Internet Explorer 6.0+ a Firefox 1.0+, v ostatních (např. v Opeře) si
neškrtnete a musíte si nainstalovat program [Google Talk](http://www.google.com/talk/).

![Screenshot Gmailu](/img/gmail_chat.jpg)

Výše zmíněná funkce je potřebná v situaci, kdy jste např. v internetové kavárně
kde není nainstalován komunikační program a Java zde rovněž není. V tomto případě
byste byli vyřízeni i s [ICQ v Javě](http://www.icq.com/icq2go/).

Na Gmailu se stačí přihlásit a hned v levém sloupci vidíte, kdo je zrovna online.
Pro zahájení rozhovoru je třeba poslat druhé straně pozvání a pak už můžete
vesele chatovat.

Jako hodně dobrou funkci oceňuji ukládání veškerých rozhovorů do složky Chats,
ve kterých se dá snadno orientovat a hledat.

Je to zajímavá služba, ale bojím se, že na úroveň ICQ se to těžko rozšíří. Bude
to spíše jen další alternativa, kterou bude používat pár lidí.

Pozn.: Ještě doplním, že pokud chcete tuto novinku vyzkoušet, tak si musíte
přepnout jazyk na angličtinu.
