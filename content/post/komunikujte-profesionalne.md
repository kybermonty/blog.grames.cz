---
layout: single
title:  "Komunikujte profesionálně"
date:   2007-01-26 23:33:29
---
Včerejší večer se staly dvě události - ta první je zcela zásadní a výjimečná -
podařilo se mi ukončit předmět Programování v C/C++ se 100 body, což je plný
počet ! To se stává opravdu málokdy, možná jsem maximálního počtu bodů dosáhl
poprvé a naposledy v životě :-) Druhá událost ovšem není tak radostná a dokázala
mě opět vyvést z míry - včera totiž opět a to už po několikáté
[nešlo ICQ](http://forum.zive.cz/viewtopic.php?t=46780&postdays=0&postorder=asc&start=0).
Kvůli tomu také píši dnešní článek - chci poukázat na lepší komunikační programy
(protokoly) než je ICQ.

Česká Republika v této oblasti trpí jedním neduhem a to je rozšířenost ICQ. U nás
má bohužel skoro každý ICQ a jen malé procento využívá jiných protokolů. Oficiální
klient je sice krásná omalovánka s pár hrami a hezkými animacemi, ale má své mouchy
a všudypřítomnou reklamu. Stačí okusit byť jen alternativního klienta a zjistíte, že
možnosti v komunikaci jsou mnohem větší...

## Miranda IM

{{< figure src="/img/miranda.jpg" alt="Ukázka Mirandy" class="align-right" >}}

Miranda není komunikační program takový, jak jej běžně známe - nepoužívá nějaký svůj
vytvořený protokol pro komunikaci, ale je to alternativní klient k mnoha protokolům.
Můžete ho použít např. k již zmiňovanému ICQ. Protože umožňuje rozšíření pomocí
pluginů, nabízí díky tomu mnoho funkcí, které se při komunikaci hodí. Namátkou
můžu zmínit třeba psaní zpráv v jednom okně, kde jednotlivé rozhovory jsou odděleny
záložkami (výborná věc, nebliká vám na liště 5 oken, ale máte všechno v jednom),
detekce klienta protistrany (tím například poznáte, zda je váš kamarád zrovna
na mobilu nebo je u počítače), kontrola pravopisu při psaní zprávy (vyvarujete
se nejčastějším překlepům) nebo taky zobrazení aktuálního televizního programu.
Je toho hodně, hlavní výhodu však vidím v podpoře více protokolů - díky tomu lze
používat vedle ICQ třeba i MSN (nyní Windows Live Messenger), které vám rozhodně
nebude vypadávat :wink:.

Pokud budete shánět Mirandu, tak ji rozhodně nestahujte přímo, ale poohlédněte
se po nějakém packu (balíčku). Já sám používám
[BigMuscle's Miranda Pack](http://www.home.karneval.cz/01027053/Miranda/files/MirandaPack.rar)
(obsahuje modifikaci knihovny ICQ, kde např. vidíte i neviditelné a funguje už posílání
souborů) a můžu ho vřele doporučit, ale jinak je Miranda packů spousty - např.
[Mir4nda IM™ Pack](http://www.miranda-pack.com/),
[Miranda IM „WELL.DONE pack“](http://radekhulan.cz/item/miranda-im-well-done-pack)
nebo [WIP Miranda IM](http://wipmiranda.xf.cz/).

## Windows Live Messenger (dříve MSN Messenger)

Mezi nejpoužívanější komunikační programy v celosvětovém měřítku patří
[Windows Live Messenger](http://get.live.com/messenger/overview). Je to dáno víceméně
tím, že je součástí Windows, ale i přesto mu to neubírá na kvalitě. S tímto programem
můžete kromě normálních textových rozhovorů provozovat také videokonference (jeden z prvních
a dalo by se říct nejlepších programů na přenos obrazu z webové kamery), dále sdílet
soubory nebo hrát spousty her přes MSN Games. Zajímavá je funkce nastavení osobní
zprávy podle právě přehrávané skladby ve Windows Media Playeru a navíc nainstalováním
[Messenger Plus! Live](http://www.msgpluslive.net/) získáte další funkce (např.
již zmiňované okno rozhovoru se záložkami). I Windows Live Messenger je tak trošku
multiprotokolový, protože je kompatibilní s Yahoo! Messengerem.

## Rozhodnutí je na vás

Ukázal jsem vám cestu k profesionální komunikaci, ale rozhodnutí zůstává na vás.
Za vyzkoušení nic nedáte a možná se vám zalíbí nějaký program či "balíček". Pokud
ovšem preferujete opensource, zkuste v Mirandě používat protokol [Jabber](https://www.jabber.cz/wiki) :wink:.
