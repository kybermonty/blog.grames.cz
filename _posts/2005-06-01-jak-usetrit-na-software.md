---
layout: single
title:  "Jak ušetřit na software"
date:   2005-06-01
---
A zase jsme u těch peněz, tentokráte vybavíme komplet celý počítač programy
zadarmo (jediné, co si musíte koupit je Windows). U každého programu je v hranatých
závorkách uvedena licence, jazyk a velikost instalace.

Začnu úplně od začátku a to nějakým správcem souborů, protože bez něho se nehnu - nemám rád
proklikávání přes okno Tento počítač. Sice je nejlepší Total Commander,
ale ten rozhodně není zadarmo. Našel jsem tedy program <a href="http://www.sura.ru/uddm">WorkSoft Navigator</a>
[freeware, česky, 1,21 MB], který má dokonce několik věcí stejných jako Total
Commander. Jediné, co mi u tohoto programu chybí je možnost procházet archivy
jako by to byly složky.

Pokud se vzdáme Total Commanderu, je třeba se poohlédnout i po FTP klientovi.
Nejvíce mne zaujal <a href="http://www.internet-soft.com">FTP Commander</a>
[freeware, česky, 663 kB] především svou jednoduchostí. Nelíbí se mi velice malá
možnost nastavení - pro změnu výchozího adresáře místního počítače jsem musel
editovat soubor options.ftp (položka IniPath).

Také si musíme s něčím prohlížet obrázky a standardní prohlížeč obrázků ve
Windows XP se mi příliš nezamlouvá. Už dlouho používám <a href="http://www.irfanview.com">IrfanView</a>
[freeware, česky (není součástí instalace), 0,8 MB] a jsem s ním plně spokojen.

U prohlížení zůstaneme a zaměříme se na internetové stránky. Internet Explorer
není pro mě dostačující, a proto používám <a href="http://firefox.czilla.cz">Mozilla Firefox</a>
[MPL, česky, 4,66 MB], který podporuje tzv. rozšíření (přídavné funkce). Využívám
pak funkce, jako je filtrování reklam, gesta myší nebo <a href="modemisti_uz_firefox_nepusti.php">uložení každé navštívené stránky</a>.
Výhod je rozhodně více, vše se dozvíte na uvedených stránkách.

Pro prohlížení formátu PDF potřebujete <a href="http://www.adobece.com/products/acrobat">Adobe Reader</a>
[freeware, česky, 11,5 MB].

Největší částku lze ušetřit, když místo Microsoft Office si pořídíte radši
<a href="http://oo.o.cz">OpenOffice.org</a> [GPL, česky, 72,1 MB]. Mimo jiné
umí i export do PDF.

Pokud často stahujete z internetu soubory, je dobré si nainstalovat program, který
dokáže urychlit stahování rozdělením souboru na několik segmentů. Důležitá také je,
aby tento program uměl navázat přerušené stahování. Všechno splňuje <a href="http://www.leechget.net/">LeechGet 2004</a>
[pro domácí použití zdarma, česky, 2,51 MB]. Pomocí plug-inů dokáže pracovat i s
Mozillou a Operou.

Když už jsme u toho stahování, pro stažení komplet celých webů mám program
<a href="http://www.httrack.com">HTTrack Website Copier</a> [GPL, česky, 3,02 MB].

Podporu několika formátů a práci s nimi zajišťuje archivační program <a href="http://www.alzip.com/">ALZip</a>
[pro domácí použití zdarma, česky, 1,81 MB].

Jako poštovního klienta používám <a href="http://www.czilla.cz">Mozilla Thunderbird</a>
[MPL, česky, 6,01 MB]. V dnešní době se strašně rozmohl spam (nevyžádaná pošta), proto
dopuručuji ještě nainstalovat <a href="http://www.spampal.org">SpamPal</a> [freeware, anglicky, 714 kB].
Po instalaci musíte ještě správně nastavit poštovní program, postup je uveden na stránkách (anglicky).

Byla by škoda nezmínit textový (či přímo programátorský) editor <a href="http://www.pspad.com/">PSPad</a>
[freeware, česky, 1,65 MB]. Umí toho opravdu hodně (já ho nejvíce používám pro HTML a PHP
soubory - pomocí CTRL + mezerník lze lehce vkládat jednotl. tagy resp. funkce, taky je
dobrá kontrola pravopisu).

Další položka, na které se dá výrazně ušetřit, je grafický editor. Výborný graf. editor
se spoustou filtrů je <a href="http://www.gimp.cz">GIMP</a> [FDL, česky, 10,68 MB].

Už jenom zbývá zmínit program pro přehrávání souborů MP3 - <a href="http://www.winamp.com">Winamp</a>
[freeware, česky (není součástí instalace), 4,35 MB]. Ovšem neznám člověka, který nezná Winamp...

To je vše, hlavně nezapomeňte ještě na <a href="jak_zdarma_zabezpecit_pc.php">programy pro bezpečnost</a>.
