2007-12-06-ivo-lukacovic-v-ostrave
(18, 'ivo-lukacovic-v-ostrave', '2007-12-06 00:08:36', 'Ivo Lukačovič v Ostravě',

Psal se mezigalaktický čas 4.12.2007 14.00 GMT +1.00, kdy k nám na severní Moravu
zavítala jedna z velkých osobností českého internetu -
"Ivo Lukačovič":http://ilblog.sblog.cz/. Nikdo menší než majitel
"Seznamu":http://www.seznam.cz/.

[* lukacovic1_male.jpg 180x120 .(Ivo Lukačovič) >]:[img/lukacovic1.jpg]
Přednáška se konala v nové aule "Vysoké školy báňské":http://www.vsb.cz/, přičemž
den předem obléhaly školní chodby šikovné hostesky a rozdávaly letáčky na tuto
akci. Taktéž každému návštěvníkovi přednášky dávaly seznamáckou tašku s pár dárky
uvnitř (nechápu, proč ty trička mají velikost S, když programátory sport nezajímá :-D).

[POKRACOVANI]

Pan Lukačovič vyprávěl o svém mládí (historii Seznamu) a zkušenostech, které při
tomto podnikání získal. Měl plnou hlavu nápadů, ale později zjistil, že není
důležitý nápad, ale jeho realizace. Byl úspěšný, protože se v mnoha ohledech řídil
svou intuicí a dělat to, co ho baví.

[* lukacovic2_male.jpg 180x120 .(Nová aula byla plná) <]:[img/lukacovic2.jpg]
Celé to začalo na ČVUT, kde ze začátku dělal strojařinu a po objevení skrytého
talentu přešel na fakultu elektrotechniky. Tam se vlastně poprvé setkal s internetem,
který ostatní studenti využívali spíše jen na hraní online textových her. On však
viděl v internetu obrovský potenciál a po vytvoření prvních stránek Járy Cimrmana
ho zaujal zájem o tento web. Chtěl však udělat něco většího a tak pomalu vznikl
Seznam. Nejdříve to byl pouze katalog stránek a protože nejvíce uživatelů tvořili
muži, byla také nejžádanější kategorie Erotika v sekci Zábava. Za tímto serverem
stál jen jeden člověk a vše mělo pouze jedno negativum: "Zvuk připojujícího se modemu
budil v ložnici mého tátu".

Prvního vývojáře získal Ivo zvláštním způsobem - potřeboval totiž odevzdat projekt
ve škole a po dohodě se Štěpánem Škrobem jeho práci mírně upravil a odprezentoval.
Prezentace se u učitele dočkala velkého obdivu a proto asi Ivo usoudil, že s tímto
člověkem bude dobré něco uskutečnit. Tak se stalo a záhy spolu napsali první fulltext.

Ve škole Ivo poznal i dalšího neméně důležitého člověka - Pavla Zimu, který se
staral o hardware (montoval nové PC). Dnes je pan Zima ředitelem Seznamu.

[* lukacovic3_male.jpg 180x113 .(Ivo Lukačovič) >]:[img/lukacovic3.jpg]
Inu Seznam pomalu rostl a dnes jenom e-mailové schránky zabírají půl petabajtů dat
(petabyte = 1 000 000 000 000 000 bytů). Jak řekl Michael Phillips: "Dělej, co tě baví a
peníze příjdou samy." Život je krátký a proto je důležité, aby nás práce bavila.
I kdyby jsme nevydělali moc, ale celý život dělali práci, která nás baví, tak
to stálo za to.

Musím říci, že Ivo je příjemný člověk a z jeho projevu jsem v žádném případě
neměl pocit, že se cítí nějak povýšeně. Stejně tak z jeho vyprávění vyplynulo, že
v Seznamu panuje příjemná atmosféra a ty lidi to baví. Je možné, že mě cesty
osudu zavedou právě do této firmy - tady by mě práce opravdu bavila :-)'),
