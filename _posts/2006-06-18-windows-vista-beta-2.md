2006-06-18-windows-vista-beta-2

(6, 'windows-vista-beta-2', '2006-06-18 13:42:25', 'Windows Vista beta 2',

Nedáno tomu, co Microsoft uvolnil Windows Vista beta 2 pro veřejnost. Stačí
se "zaregistrovat":http://www.microsoft.com/windowsvista/getready/preview.mspx
a stáhnout obraz instalačního disku. Pokud se rozhodnete pro 32. bitovou verzi,
stáhnete 3,5 GB, u 64. bitové verze má disk 4,4 GB. Po registraci vám bude zaslán
klíč, který můžete použít na deseti počítačích. Získáte tedy zdarma Windows, který
můžete používat až do 1. června 2007. Ta horší zpráva je, že budete mít všechno
anglicky, ale nevidím v tom až takový problém.

Instalace
=========

Jakmile máte stažen obraz disku, stačí ho vypálit na DVD. Např. když se vás
Nero Express ptá, co chcete vypálit, tak kliknete na "Obraz disku nebo uložený
projekt". Pak už máte dvě možnosti - aktualizovat Windows XP na
Visty nebo nainstalovat Visty na jiný oddíl disku. Při druhé volbě je dobré si
vytvořit zvláštní oddíl přímo pro Visty (možná, že jdou nainstalovat i tam, kde
už něco máte, ale pokud budou na samostatném oddílu, tak půjdou lehce smazat).
Po instalaci zaberou kolem 8 GB místa na disku, takže si vyhraďte prostor 10 GB
a víc.

Teď už jen stačí nabootovat z DVD a vybrat kam se Windows nainstalují. Samotná
instalace po vás nic nechce a během ní se asi 4x restartuje počítač. Na mém počítači
instalace trvala kolem půl hodiny a kdybych nepoužil DVD-RW, bylo by to i rychleji.
Na instalaci se mi nelíbila jedna věc - v průběhu se setkáte s černou
obrazovkou a nelze poznat, zda se ještě něco děje nebo se to nadobro zaseklo.

[POKRACOVANI]

Novinky
=======

Hned jako první mě zaujala zajímavá animace při startu Windows a také hezká
přihlašovací obrazovka:

[* vista_login_male.jpg 180x138 .(přihlašovací obrazovka) *]:[img/vista_login.jpg]

Po přihlášení zjistíte, že ikony na ploše jsou větší a vpravo je lišta, kde
můžete umisťovat tzv. Gadgets:

[* vista_plocha_male.jpg 180x135 .(plocha ve Windows Vista) *]:[img/vista_plocha.jpg]

Po otevření prvního okna vám určitě neunikne nový vzhled, které se jmenuje
Aero. Horní lišta okna a jeho okraje jsou průhledné. Když najedete myší např. na
tlačítko pro minimalizaci okna, začne jako by svítit:

[* vista_aero_male.jpg 180x135 .(okna se vzhledem Aero) *]:[img/vista_aero.jpg]

[* vista_start_male.jpg 180x135 .(nabídka Start) >]:[img/vista_start.jpg]
Nabídka Start také doznala změn. Pokud jste měli ve Windows XP hodně nainstalovaných
aplikací, pak jste při rozbalení programů v nabídce Start měli zaplněný celý monitor
a špatně se v tom orientovalo. Nyní se menu programů rozbaluje samo do sebe, takže
neopustí prostor nabídky Start. V dolní části také přibyla kolonka pro vyhledávání.
Vyhledávání je nyní rychlé díky indexaci obsahu na disku (takovým způsobem pracuje
např. Google Desktop). Tlačítko, které ve Windows XP sloužilo k vypnutí počítače
teď počítač pouze uspí. To mě docela zmátlo a nenašel jsem způsob, jak defaultní funkci
tohoto tlačítka změnit. Počítač tedy vypínám najetím myši na tu šipku vpravo a kliknu
na "Shut Down".

Nejvíce se mi líbí přepínání programů, kdy jednotlivé okna vidíte jako 3D. Tato
věcička se jmenuje 3D Flip a aktivujete ji pomocí kláves WIN + TAB.
Klasickou kombinací ALT + TAB můžete okna přepínat také, ale nebude to
takový zážitek (viz druhý obrázek pod tímto odstavcem). Pokud najedete myší na
některé ze spuštěných oken v dolní liště, zobrazí se taktéž náhled (viz třetí
obrázek).

[* vista_clip_male.jpg 180x135 .(3D Clip) *]:[img/vista_clip.jpg]
[* vista_nahledy_male.jpg 180x35 .(přepínání aplikací) *]:[img/vista_nahledy.jpg]
[* vista_nahled.jpg 180x165 .(náhled okna) *]

Ještě ukážu poslední screenshot z Network Center. Zaujal mě totiž tím, že ukazuje
aktuální stav připojení vašeho počítače k síti a internetu. Když vypadlo připojení
k internetu a fungovala pouze vnitřní sít, tak se na obrázku přeškrtnul spoj mezi
sítí a internetem. Člověk hned vidí, na čem je.

[* vista_network_male.jpg 180x135 .(network center) *]:[img/vista_network.jpg]

Tím bych výčet novinek ukončil. Je jich rozhodně víc, dalo by se systém zkoumat
i "zevnitř" (např. že to všechno běží na .NET), ale to by bylo čtení
na dlouhé zimní večery.

Tipy
====

Windows Vista mají standardně zapnuto ClearType, takže pokud máte CRT monitor,
bude písmo moc vyhlazené a nebude dobře čitelné. Proto doporučuji ClearType
vypnout a to následovně: Na ploše klikněte pravým tlačítkem myši a zvolte Personalize -
nyní klikněte na Visual Appearance - kliknutím na Open classic appearance
properties se otevře okno, které známe z Windows XP. Teď stačí v efektech hned
u první položky vybrat ze seznamu Standard místo ClearType.

I když jste administrátor, tak při každém úkonu s potřebou vyšších práv se vás
Windows bude ptát, zda to opravdu chcete provést. Je to možná dobrá cesta proti
všelijaké havěti jako jsou viry, červi apod., ale časem vás to bude štvát. Proto
je dobré vědět, jak to vypnout: Start - Control Panel -
Security - Security Center a v levé liště klikněte na Change the way
Security Center alerts me. Teď klikněte na I do not want notification messages
from Security Center.

Dále je tu další problém, který s předchozím souvisí - ve Windows
Vista je totiž nová funkce User Account Control (UAC). Díky této funkci je vám
znemožněno normální práce mimo složku s vašim profilem. Buď se vás pořád ptá, jestli
to opravdu chcete nebo vám to znemožní úplně. Kvůli tomu jsem nemohl ani editovat
soubor v Program Files a to jsem administrátor ! Takže to zase vypneme: Start -
Control Panel - User Accounts and Family Safety - User Accounts -
Change security settings a odškrtnete položku Use User Account Control (UAC) to
help protect your computer a tlačítkem OK potvrdíte.

Toť vše, co jsem vám chtěl sdělit. Pokud si chcete Windows Vista vyzkoušet sami,
koukněte se nejdříve na
"hardwarové nároky":http://www.microsoft.com/cze/windowsvista/getready/capable.mspx.'),
