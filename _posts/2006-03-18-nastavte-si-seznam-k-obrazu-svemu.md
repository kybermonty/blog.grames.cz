---
layout: single
title:  "Nastavte si Seznam k obrazu svému"
date:   2006-03-18 16:38:00
---
Po více než měsíci opět píšu o [Seznamu](http://www.seznam.cz/).
V testovacím provozu je totiž
[nová hlavní (domovská) stránka neboli homepage](http://homepage.seznam.cz/).

![Seznam - Moje zprávy](/assets/images/seznam_homepage.jpg)

Nejvíce se mi zalíbila RSS čtečka, která vám vypisuje nové zprávy přímo na hlavní
straně a po kliknutí na Moje zprávy se dostanete přímo do prostředí RSS čtečky,
kde v levém sloupci jsou kanály se zprávami a v pravém sloupci se zobrazují stránky.
Hezky udělané, ale bylo by lepší, kdyby se už přečtené zprávy smazaly a místo
nich se zobrazily zprávy ještě nepřečtené. Takhle se totiž zobrazí třeba jenom 4
a ty ostatní nemáte šanci vidět.

Kromě RSS si ještě můžete nastavit váš region, podle kterého se bude řídit zobrazení
počasí. Dále to jsou horoskopy, TV program (zde si můžete vybrat stanice, u kterých
se bude zobrazovat tip na večerní pořad), změna vzhledu celé stránky - na výběr jsou
zatím dva vzhledy a dokonce můžete vybrat vaše soubory se stylem a pohrát si s grafikou
stránky jak chcete. No, takových nadšenců, co si budou dělat vlastní css, se najde asi
hodně málo. Taky by mělo jít vypnout zobrazování katalogu, ale tady bude nějaká chyba,
protože po nastavení této volby se nic nezměnilo.

Novou homepage mě Seznam potěšil, takhle bude alespoň více uživatelů používat RSS,
i když o tom třeba nebudou vědět.
