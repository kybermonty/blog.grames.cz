---
layout: single
title:  "Obsah mé RSS čtečky"
date:   2007-02-09 11:20:11
---
Za tu dobu používání internetu jsem si nashromáždil pár webů, které si vždy rád
přečtu a aby mi nic neuniklo, tak je mám ve své RSS čtečce. Někdo si ráno při
snídani otevře denní tisk, já zase každý den čtu články, které mi nabídne RSS
čtečka. Už nebudu dál zdržovat a hned to na vás vybalím:

"A tak dále":http://atd.havrlant.net/
=====================================

Lukáš Havrlant píše převážně o tvorbě webu, ale setkáte se i se zajímavými články
o dění na internetu. A nejen to, klidně narazíte i na politiku.

"Buridanův geneticky modifikovaný osel":http://www.bugemos.com/
===============================================================

Tento web s netradičním názvem nabízí spoustu komiksů, většinou jednou týdně
vychází nový. Stojí za to se i podívat na předchozí tvorbu na "studentských
stránkách ČVUT":http://www.student.cvut.cz/search.php?rsvelikost=uvod&rstext=all-phpRS-all&rstema=31.
	
"CD-R server":http://www.cdr.cz/
================================

Známý server, který denně přináší novinky o hardware i software.
	
"conBLOG":http://blog.converter.cz/
===================================

Další weblog o tvorbě webu a internetu, píše Jiří Bureš. Dovíte se zde například,
co znamená "show stat [šou:stat]":http://blog.converter.cz/index.php?p=1231&c=1.
	
"CZilla: Zprávičky":http://www.czilla.cz/
=========================================

Jsem fanda Firefoxu a v minulosti jsem i přeložil dvě rozšíření, proto si rád přečtu,
co je nového.
	
"Deníček Yuhův":http://dusan.pc-slany.cz/denik.htm
==================================================

Osobní deníček Dušana Janovského - autora webu "Jak psát web":http://www.jakpsatweb.cz/
(doslova bible pro každého, kdo tvoří stránky). Kdo si rád přečte něco o kočkách nebo
třeba o zážitcích z Ruska, tak by měl zde zavítat. Bohužel ne moc často si přečtete
něco nového.

"Denik Ostravaka":http://ostravak.bloguje.cz/
=============================================

Ostravak vydal už několik knížek a nyní běží i v televizi. Škoda, že už skončil
s blogováním, byly to hezké kydy.
	
"Derův zápisník":http://dero.name/weblog/
=========================================

Opět blog o tvorbě webu, který píše Jaroslav Polakovič. Najdete tady velmi užitečné
věci. Kromě weblogu je velice dobré si projít i řešení chyb v Internet Exploreru -
"IE Brouci":http://ie-brouci.dero.name/ a rozhodně byste neměli minout
"typografii":http://typografie.dero.name/clanky.phtml. Derovi jsem velice vděčný
(a nejen jemu, můj vděk patří i Petře Větrovské), protože díky jeho
"soutěži":http://dero.name/weblog/xhtml-css-test-vysledky/ jsem se dostal na
"školení tvorby přístupného webu":http://www.dobryweb.cz/skoleni-pristupnost/
(ne vždy musí být člověk první, zde se mi vyplatilo být poslední).

"Filův blog":http://blog.filosof.biz/
=====================================

Skaut Jan Řezáč píše o webdesignu a nejen o něm.
	
"Jirka Chomát":http://www.chomat.net/weblog/
============================================

Maskot služby Weblogy.cz píše články o internetu a linuxu. Bohužel poslední zpráva
informuje o dočasném zavření.

"Kahi''s mindprint":http://kahi.cz/blog/
=======================================

Je toho hodně, o čem Peter Kahoun píše, ale rozhodně to stojí za to. Na tento blog
jsem narazil nedávno a při přečtení prvního článku jsem si ho ihned dal do RSS
čtečky.
	
"Kryl Blog":http://kryl.info/blog.php
=====================================

Milan Kryl píše hlavně o novinkách a produktech firmy Google. Já sám používám
Google Gmail, Google Reader, Google Analytics, Google Webmaster Tools a Google
Picasa.
	
"La Trine":http://www.dgx.cz/trine/
===================================

V TOPlistu se o tomto blogu dovíme následující: "Nejen prudce seriózní čtení o
webdesignu a programování, ale také spousta filozofických úvah o významu sojových
bobů při řešení světových krizí." Já jen doplním, že David Grudl je proslulá
osobnost českého internetu - fanynky ho znají především jako autora výborného
nástroje "Texy!":http://texy.info/.
	
"Miranda IM":http://www.miranda.cz/
===================================

Jsem spokojený uživatel programu Miranda IM a zároveň rád testuju nejnovější
buildy (ostatním bych to nedoporučoval, nikdy nevíte, kdy to spadne), proto
čtu novinky o Mirandě a taky někdy pročítám místní fórum.
	
"PHP triky":http://php.vrana.cz/
================================

Jako programátor v PHP si rád přečtu od Jakuba Vrány nějaký užitečný tip, jak něco
udělat v tomto skriptovacím jazyce.
	
"VIRY.CZ - Igiho stránka o virech":http://viry.cz/
==================================================

Je dobré vědět, jaká havěť se zrovna šíří internetem a od Igora Háka se to určitě
dozvíte mezi prvními.
	
"Yuhův weblog o webu":http://www.jakpsatweb.cz/weblog/
======================================================

Druhý blog již zmíněného Dušana Janovského, tentokrát o webu. Od té doby, co opět
pracuje v Seznamu, už toho moc nepíše.
	
"Zive.cz":http://www.zive.cz/
============================= 

Snad nejznámější server o počítačích a internetu, myslím, že není třeba ani představovat.

Je těžké ke každému webu napsat něco výstižného. Pokud se zajímáte o tvorbu webu
nebo programování, tak určitě nebude na škodu si tyto weby projet a udělat si obrázek
sám. Jestliže máte taky nějaké dobré weby v RSS čtečce (a nejen tam), tak s radostí
uvítám váš seznam nebo doplnění mého v komentářích.
